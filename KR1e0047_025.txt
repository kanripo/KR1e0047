# -*- mode: mandoku-view -*-
#+TITLE: 春秋集義
#+DATE: 2015-09-23 09:39:46
#+PROPERTY: JUAN 25
<pb:KR1e0047_WYG_025-1a>¶
欽定四庫全書¶
　春秋集義卷二十二¶
　　　　　　　　　　　宋　李明復　撰¶
　　僖公¶
十有八年春王正月宋公曹伯衛人邾人伐齊¶
　謝湜曰桓公卒國嗣未正公子無虧長孝公幼宋襄¶
　伐齊立孝公非正也伐人之喪立非其正非義也¶
　吕祖謙曰管仲卒桓公一死五公子便争立葢縁管¶
<pb:KR1e0047_WYG_025-1b>¶
　仲不曽下得正心誠意工夫而桓公亦不知此乃急¶
　于一時之功利所以致五公子之禍孔孟所以不肻¶
　削就者正恐如此孔子所以稱其小器者正謂此爾¶
　又曰公與管仲屬孝公于宋襄公以五公子各有黨¶
　論管仲豈不賢于咎犯之徒何故管仲去托宋立世¶
　子至桓公一死諸公子便亂此見得齊家法不正自¶
　是如此晉之家法正所以其後如此之逺如齊桓夫¶
　人六人管仲既有三歸之失豈能正其君此夫子所¶
<pb:KR1e0047_WYG_025-2a>¶
　以有小器之稱¶
夏師救齊¶
　謝湜曰齊立無虧正也四國伐齊非正也僖公以四¶
　國伐齊非正而出師救之鄰國之義也書救齊善之¶
　也¶
五月戊寅宋師及齊師戰于甗齊師敗績¶
　程頥曰書宋及曲在宋也奉少以奪長其罪大矣齊¶
　師敗績書敗責齊臣也¶
<pb:KR1e0047_WYG_025-2b>¶
　謝湜曰四國伐齊不正齊人有詞不服三國皆已退¶
　矣宋襄必欲立孝公而獨以師攻齊乃至殺公子無¶
　虧而後已然則甗之戰曲皆在宋故以宋師主戰而¶
　罪之也齊國君主未定出戰于䘮亂之中故敗績凡¶
　戰皆以被伐之國為戰主以戰由被伐者欲戰所致¶
　也以被伐者主戰而罪之乃春秋明微之意也甗之¶
　戰反以行伐之國主戰者以宋襄以不正伐正以不¶
　道伐喪獨無退師之心故也¶
<pb:KR1e0047_WYG_025-3a>¶
　胡安國曰伐齊之䘮奉少奪長其罪大故其責詳書¶
　師救齊者善魯也救者善則伐者惡矣凡書救者未¶
　有不善之也書狄救齊者許狄也許夷狄則罪諸夏¶
　矣許之曷為不稱人深著中國諸侯之罪也凡伐者¶
　為客受伐者為主今齊受伐以宋為主者曲在宋也¶
　凡師直為壯曲為老書齊師敗績者責齊臣也或曰¶
　桓公管仲嘗屬孝公于宋襄公以為世子矣則何以¶
　不可立乎曰不能制命雖天王欲撫鄭伯以從楚春¶
<pb:KR1e0047_WYG_025-3b>¶
　秋猶以大義裁之而不與也桓公君臣乃欲以私愛¶
　亂長幼之莭其可哉獨不見宣王與仲甫争魯侯戲¶
　括之事其後如之何也春秋深罪宋公大義明矣¶
狄救齊¶
　程氏學曰夷狄救中國則中國之衰而諸侯惡甚可¶
　知矣十七年齊侯小白卒十八年春宋曹衛邾伐之¶
　五月宋又戰焉齊新有䘮而諸侯加兵不道如此狄¶
　乃能行義以兵救之聖人哀中國無王諸侯怙亂㓕¶
<pb:KR1e0047_WYG_025-4a>¶
　義夷狄之不若也二十八年晉侯伐曺衛而楚救之¶
　襄十年諸侯伐鄭戌虎牢而楚公子貞帥師救之義¶
　亦類此若哀十年吴救陳則著楚之罪而傷中國之¶
　不振也¶
　謝湜曰四國伐齊宋以戰敗齊其不道甚矣方是時¶
　中國無持危之義狄乃知齊直宋曲而出兵救之是¶
　禮義之地反夷狄之不若也書狄救齊傷中國之不¶
　振也師救齊狄救齊善之也救者善則伐者不正可¶
<pb:KR1e0047_WYG_025-4b>¶
　知矣¶
秋八月丁亥𦵏齊桓公¶
　謝湜曰桓公為天下盟主四十餘年死之日師敗國¶
　危而同盟之國莫有出力為之援者伯者不得人心可¶
　知也以制服天下為心而不知正公室以防内難死¶
　之日五公子争立宋襄以兵伐國乃至九月始𦵏而¶
　社稷幾至淪亡伯者内無逺識可知也¶
　胡安國曰桓公九合諸侯不以兵車威令加乎四海¶
<pb:KR1e0047_WYG_025-5a>¶
　幾于改物雖名方伯實行天子之事然而不能慎終¶
　如始付託非人柩方在殯四鄰謀動其國家而莫之¶
　恤至于九月而後𦵏以此見功利之在人淺矣春秋¶
　明道正義不急近功不規小利于齊桓晉文之事有¶
　所貶而無過褒以此¶
冬邢人狄人伐衛¶
　謝湜曰邢人引狄為中國患先邢人罪其招患也狄¶
　隨中國侵伐盟㑹皆稱人¶
<pb:KR1e0047_WYG_025-5b>¶
　胡安國曰狄稱人進之也慕義而來進之可也以夷¶
　狄伐衛而進之可乎伐衛所以救齊也衛嘗亾滅東徙¶
　渡河無所控告齊桓公攘戎狄而封之使衛國忘亡¶
　誰之賜也桓公方没不念舊德欲厚報之遽伐其喪¶
　亦太甚矣以直報怨聖人之公也以怨報怨天下之¶
　私也以德報怨寛身之仁也以怨報德刑戮之民也¶
　至是人理亡矣桓公攘夷狄安中國免民于左袵諸¶
　侯不念其賜而于衛為尤先書狄救齊以著中國諸¶
<pb:KR1e0047_WYG_025-6a>¶
　侯之罪再書狄人伐衛所以見救齊伐衛之善功近¶
　而德逺矣¶
十有九年春王三月宋人執滕子嬰齊¶
　謝湜曰杜氏謂宋公以㑹召諸侯執滕子凡諸侯被¶
　執罪未至絶皆不名滕子稱名者盖有可絶之罪也¶
　宋襄執滕子雖以罪然不以王命執諸侯惡之大者¶
　故宋貶稱人而滕子稱名¶
　胡安國曰執之是非决于稱人與稱爵而見執者則以¶
<pb:KR1e0047_WYG_025-6b>¶
　名與不名知其罪之在也經書見執于人者悉皆不¶
　名而滕子獨名是亦有罪焉耳夫以齊桓之盛九合¶
　諸侯不以兵車雖江黄逺國猶相繼來盟而滕介齊¶
　宋之間不與衣裳之㑹者三十有七年及宋襄繼起¶
　又不尊事大國其見執則有由矣書名著其罪也茍¶
　為有罪其見執固宜宋何以稱人不得為伯討乎執¶
　雖以罪不歸于京師則稱人惡其專也歸于京師而¶
　執非其罪則稱人惡其濫也¶
<pb:KR1e0047_WYG_025-7a>¶
夏六月宋公曹人邾人盟于曹南¶
　謝湜曰宋襄内無逺畧而欲隆伯業以紹齊桓于是¶
　首為曹南之盟從之者曹人邾人而已諸侯不服可¶
　知也與北杏之㑹異矣¶
鄫子㑹盟于邾己酉邾人執鄫子用之¶
　謝湜曰鄫子不及曹南盟故㑹宋公盟于邾&KR0075;祠有¶
　以人祭者邾執鄫子用之謂若畜産殺而用之也象¶
　人用之猶曰不可而况執人而用之乎邾之盟宋為盟¶
<pb:KR1e0047_WYG_025-7b>¶
　主然則用鄫子宋之命也春秋獨責邾子而貶之也¶
　襄公肆為不道其罪不待貶黜而見矣邾文公固宜¶
　守義諌争堅執不從豈可畏大國之威而助之為虐¶
　哉故宋襄盟用鄫子而春秋惟責邾人鄫子失國不¶
　名者强國以畜産待鄫子而春秋尊鄫子以諸侯而¶
　不名所以深責强國也¶
　吕祖謙曰宋公使邾文公用鄫子于次睢之社欲以屬¶
　東夷葢東夷畏鬼宋襄公因其風俗而用之以祭又¶
<pb:KR1e0047_WYG_025-8a>¶
　虐其國君而使之畏服葢其無道而至此如後之不¶
　禽二毛而失之太弱今用鄫子于社又失之太暴何¶
　其無斟酌如此¶
秋宋人圍曹¶
　謝湜曰曹人雖受盟曹南然襄公不道曹人不服故¶
　宋人圍曹小國猶且弗服而至于圍之則大國不從¶
　可知矣¶
　胡安國曰盟于曹南口血未乾今復圍曹者討不服¶
<pb:KR1e0047_WYG_025-8b>¶
　也愛人不親反其仁治人不治反其智襄公不能内¶
　自省德而急于合諸侯執嬰齊非伯討不足以示威¶
　盟曹南非同志不足以示信卒于兵敗身傷不知反¶
　求諸已欲速見小利之過也漢景削七國而吴楚叛¶
　東都疾横議而黨錮興唐文宗切于除奸而訓注用¶
　故子夏為莒父宰問政子曰無欲速無見小利欲速¶
　則不逹見小利則大事不成經書襄公不越數端而¶
　知其操心之若此者仲尼筆削推見至隠如化工賦¶
<pb:KR1e0047_WYG_025-9a>¶
　像并其情不得遯焉非特畫筆之肖其形耳故春秋¶
　者化工也非畫筆也¶
衛人伐邢¶
　謝湜曰邢人引狄伐衛故衛伐邢¶
　吕祖謙曰衛侯伐邢師興而雨縁邢無道衛人怨恨¶
　之深至師興適然而雨今邢方無道諸侯無伯是當時¶
　人不以宋襄公為伯¶
冬㑹陳人蔡人楚人鄭人盟于齊¶
<pb:KR1e0047_WYG_025-9b>¶
　謝湜曰宋襄以不正伐齊以威執滕子以虐用鄫子¶
　以廹脅圍曺諸侯失道未有甚于此者也故内外離¶
　心五國㑹盟于齊故左氏謂陳穆公請修好于諸侯¶
　以無忘齊桓之德¶
　胡安國曰盟㑹皆君之禮也微者盟㑹不志乎春秋¶
　凡所志者必有君與貴大夫居其間也然則為此盟¶
　者乃公與陳蔡楚鄭之君或其大夫矣曷為内則没¶
　公外則人諸侯與其大夫諱是盟也楚人之得與中¶
<pb:KR1e0047_WYG_025-10a>¶
　國㑹盟自此始也莊公十年荆敗蔡師始見于經其¶
　後入蔡伐鄭皆以號舉夷狄之也僖公元年改而稱¶
　楚經亦書人于是乎寖强矣然終桓公世皆止書人¶
　而不得與中國盟㑹者以齊修伯業能制其强故也¶
　桓公既没中國無伯鄭伯首朝于楚其後遂為此盟¶
　故春秋没公人陳蔡諸侯而以鄭列其下葢深罪之¶
　也又二年復盟于鹿上至㑹于盂遂執宋公以伐宋¶
　而楚于是乎大張列位于陳蔡之上而書爵矣聖人¶
<pb:KR1e0047_WYG_025-10b>¶
　書此豈與之乎所以著夷狄之强傷中國之衰莫能¶
　抗也故深諱此盟一以外夷狄二以惡諸侯之失道¶
　三以謹盟㑹之始也¶
　吕祖謙曰陳穆公請修好于諸侯以無忘齊桓之德¶
　齊在當時亦不有功于陳只是遮䕶得他所以如此¶
　此見宋襄公暴虐已甚若孝公稍能自立亦可以繼¶
　伯當時人心已自屬于齊¶
梁亡¶
<pb:KR1e0047_WYG_025-11a>¶
　程氏學曰紀侯大去其國梁亡鄭棄其師齊人殱于¶
　遂郭亡之類郭事實不明如上四者是一類事也國¶
　君守社稷雖死守之可也齊侯陳侯鄭伯方遇于垂¶
　紀侯遂去其國豈齊之罪哉聖人不言齊㓕之者罪¶
　紀侯輕去社稷也¶
　謝湜曰國亂自亡非人亡之故曰梁亡左氏謂亟城¶
　弗處民罷弗堪榖梁謂湎于酒&KR0075;于色皆取亡之道¶
　也¶
<pb:KR1e0047_WYG_025-11b>¶
　胡安國曰陸淳曰秦肆其暴取人之國沒而不書其義¶
　安在曰乘人之危惡易見也滅人之國罪易知也自¶
　取亡滅者其事微矣春秋之作聖人所以明微也梁¶
　本侯國魚爛而亡何哉易曰天行健君子以自强不¶
　息古者諸侯朝修其業令晝攷其國職夕省其典刑¶
　夜儆其百工無使慆&KR0075;而後即安故克勤于邦荒度¶
　土功者禹也慄慄危懼檢身若不及者湯也自朝至¶
　于日中昃不遑暇食用咸和萬民者文王也凡有國家¶
<pb:KR1e0047_WYG_025-12a>¶
　者土地雖廣人民雖衆兵甲雖多城郭雖固而不能¶
　自强于政治則日危月削如火消膏以至滅亡而莫¶
　覺也而况好土功輕民力湎于酒&KR0075;于色心昏而出¶
　惡政者乎其亡可立而待矣¶
　又曰梁伯溝宫以為冦至秦遂取梁而春秋書其自¶
　亡不著秦人滅國之罪何也諸侯守在四鄰自溝其¶
　宫亦太逼矣聖人筆削之大意警乎有國家者亦至¶
　矣¶
<pb:KR1e0047_WYG_025-12b>¶
二十年春新作南門¶
　謝湜曰延廐因舊而餙之故言新南門改而建立焉¶
　故言新作新作南門譏其侈舊制也¶
　胡安國曰言新者有故也言作者創始也其曰南門¶
　者南非一門也庫門天子臯門雉門天子應門書新¶
　作南門譏用民力于所不當為也魯人為長府閔子¶
　騫曰仍舊貫如之何何必改作孔子曰夫人不言言¶
　必有中春秋凡用民力得其時制者猶書于䇿以見¶
<pb:KR1e0047_WYG_025-13a>¶
　勞民為重事而况輕用于所不當為者乎然僖公嘗¶
　修泮宫復閟宫矣奚斯董其役史克頌其事而經不¶
　書者宫廟以事其祖考學校以教國之子弟二者為¶
　國之先務雖用民力不可廢也其垂戒之意深矣¶
夏郜子來朝¶
　謝湜曰郜姬姓國¶
五月乙巳西宫灾¶
　謝湜曰西宫公别宫春新作南門夏西宫灾然則宫¶
<pb:KR1e0047_WYG_025-13b>¶
　室過制者不可不戒也¶
鄭人入滑秋齊人狄人盟于邢¶
　謝湜曰邢憂衛難故㑹齊人狄人為盟¶
　吕祖謙曰齊狄于邢為邢謀衛難也不知齊狄有何¶
　情好葢十八年邢狄曺伐衛此是黨與齊亦曽遷邢¶
冬楚人伐隨¶
　吕祖謙曰隨以漢東諸侯叛楚漢東之國隨為大¶
二十有一年春狄侵衛¶
<pb:KR1e0047_WYG_025-14a>¶
　謝湜曰狄為邢侵衛¶
宋人齊人楚人盟于鹿上¶
　謝湜曰鹿上宋地齊楚大國宋人欲合諸侯為盟主¶
　故先㑹二國為盟鹿上之盟詩所謂無禮義而求大¶
　功不修德而求諸侯孟子所謂以若所為求若所欲¶
　猶縁木求魚殆有甚焉者也故公子目夷曰小國争¶
　盟禍也¶
　吕祖謙曰宋人為鹿上之盟以求諸侯于楚宋襄公¶
<pb:KR1e0047_WYG_025-14b>¶
　欲伯乃求楚所㑹之諸侯葢楚子有意執襄公所以¶
　許他如昭公四年楚求諸侯于晉皆此例也¶
　又曰齊晉所以伯皆先弱楚葢楚與中國其勢不兩¶
　立惟齊晉能攘夷狄尊中國此所以成伯業桓公有¶
　葵丘之㑹以弱楚晉文有城濮之戰以服楚所以子¶
　子孫孫服晉且宋襄本不足以與五伯之列人見他¶
　亦曽㑹諸侯故列之于五伯夫宋襄尚且不識伯者¶
　題目伯者欲尊周㑹諸侯大要在擯楚葢楚與中國¶
<pb:KR1e0047_WYG_025-15a>¶
　相為消長宋襄欲成伯業反求諸侯于楚便不能攘¶
　夷狄尊中國與齊晉皆異此伯業所以不成宜其見¶
　辱于楚也然宋襄公之終始此一卷大可見若去事迹¶
　上看無縁看得出觀其初用鄫子于次睢之社那時¶
　之暴虐雖桀紂不過如此及其泓之戰不禽二毛其¶
　慈仁又如此若以事上看甚難曉若以理推之其仁¶
　其暴雖不同其失則一此皆是襄公一箇昏暗處惟其¶
　暗于前故欲徼一時之福而用鄫子于次睢之社惟¶
<pb:KR1e0047_WYG_025-15b>¶
　其暗于後故泥古之陳言而不禽二毛自取敗亡之¶
　禍以理論之宋襄之所為不過一箇暗字所以求諸¶
　侯于楚使其稍知事體必不如此所以終于此而亡¶
　也¶
夏大旱¶
　謝湜曰旱非一方所損者衆故書大旱¶
秋宋公楚子陳侯蔡侯鄭伯許男曺伯㑹于盂執宋公¶
以伐宋¶
<pb:KR1e0047_WYG_025-16a>¶
　程頥曰宋率諸侯為㑹蠻夷執㑹主而諸侯莫違故¶
　以同執書之¶
　謝湜曰襄公内無悦服諸侯之道外無制禦諸侯之¶
　備擅一己之見召强楚入境以合諸侯取危之道也¶
　故㑹事未終反為楚子囚執以伐其國其為宋禍大¶
　矣書執宋公伐宋罪其無逺大之謀而貪逺大之功¶
　也執宋公楚子之暴也不書楚子者五國諸侯同其¶
　惡也楚為不道諸侯固宜守義不從今乃坐視夷狄¶
<pb:KR1e0047_WYG_025-16b>¶
　執辱中國君長而上下無力諌之心將何以抑强夷¶
　而尊中國哉故襄公之被執也春秋以諸侯與楚同¶
　惡而罪之也宋公不名罪未絶于國也盂之㑹楚始¶
　與中國行㑹禮故楚稱爵而位列陳蔡上著其强也¶
　盂宋地¶
　胡安國曰執宋公者楚子也何以不言楚子執之分¶
　惡于諸侯也諸侯皆在㑹而蠻夷執其㑹主拱手以¶
　聽而莫之敢違其不勇于為義亦甚矣故特列楚子于¶
<pb:KR1e0047_WYG_025-17a>¶
　陳蔡之上而以同執為文夫以楚之强豈能勝秦五¶
　國之衆何弱于趙然澠池之㑹藺相如一奮其氣威¶
　信敵國秦雖虎狼猶不敢動況以五國之君而不能¶
　得志于荆楚乎宋以乘車之㑹徃而楚伏兵車以執¶
　之則宋直楚曲其義已明雖以匹夫自反而縮猶不¶
　可屈矧南面之君也哉然春秋為賢者諱宋公見執¶
　不少隐之何也夫盟主者所以合天下之諸侯攘戎¶
　狄尊王室者也宋公欲繼齊桓之烈而與楚盟㑹豈¶
<pb:KR1e0047_WYG_025-17b>¶
　攘戎狄尊王室之義乎故人宋公于鹿上之盟而盂¶
　之㑹直書其事而不隠所以深貶之者也¶
　吕祖謙曰諸侯㑹宋公于盂楚與中國㑹盟不為不¶
　多皆是遣人來楚子未嘗親徃雖齊桓之强盛許多¶
　時欲服楚亦未嘗得他親來春秋二百四十二年惟此¶
　一㑹楚子親來何也盖楚子意欲執宋公却先自來¶
　㑹正如石勒要執王濬先來朝一般¶
冬公伐邾¶
<pb:KR1e0047_WYG_025-18a>¶
　謝湜曰邾人將滅須句故伐邾¶
楚人使宜申來獻㨗¶
　謝湜曰楚子使宜申以宋㨗遺魯將以耀其功而振¶
　其威也楚子貶稱人者罪其以夷狄執中國之君也¶
　軍㨗書來獻抑夷狄之强也不書宋捷不使楚㨗于¶
　宋也㑹書爵獻㨗書人以示奪爵而人之也¶
　胡安國曰不曰來獻宋㨗為魯諱也諸侯從楚伐宋¶
　而魯獨不與故楚來獻㨗以脅魯為魯計者拒其使¶
<pb:KR1e0047_WYG_025-18b>¶
　而不受可也請于天王而討之可也宋公先代之後¶
　作賔王家方修盟㑹而伏兵車執之于壇坫之上又¶
　以軍獲遺獻諸侯其横逆甚矣拒其使而不受聲其¶
　罪而致討不患無詞魯于是時曽不能申大義以攘¶
　荆楚尊中國故不曰宋捷特為魯諱之也¶
十有二月癸丑公㑹諸侯盟于薄釋宋公¶
　謝湜曰釋宋公楚子之義也不書楚子者六國諸侯¶
　同其善也楚子執宋公伐宋其勢暴矣然不肆豺狼¶
<pb:KR1e0047_WYG_025-19a>¶
　之欲而終釋宋公者諸侯維持之力也故宋公之執¶
　也既以諸侯與楚同罪而罪之矣及宋公之釋也又¶
　以諸侯與楚同善而與之焉楚為一惡不獨罪楚又¶
　以罪諸侯楚為一善不獨與楚又以與諸侯所以責¶
　諸侯之制夷狄也襄公為宗廟社稷人民主始也諸¶
　侯㑹于盂若罪人執之于㑹終也諸侯盟于薄若罪¶
　人釋之于盟其危辱之大至此者皆以不量力不度¶
　德取之而已有國家者其動可不戒耶釋宋公義事¶
<pb:KR1e0047_WYG_025-19b>¶
　諸侯所同欲故稱諸侯¶
　胡安國曰㑹不書其所為獨㑹于稷書成宋亂者為¶
　受郜鼎立華督也㑹于澶淵言宋灾故者為𦵏蔡侯¶
　不討般也盟不書所為而盟于薄言釋宋公者宋方¶
　主㑹而楚人執而伐之以其俘獲來遺是楚人反為¶
　中國主盟禽獸將逼人而食之矣此正天下之大變¶
　春秋之所謹也魯既不能申大義以抑其强暴使宋¶
　公見釋出自天王與中國而頋與歃血要言求楚子¶
<pb:KR1e0047_WYG_025-20a>¶
　以釋之是操縱大權自蠻夷出其事已傎患矣故書㑹¶
　書盟書釋皆不言楚子為魯諱以深貶之也榖梁謂不¶
　與楚專釋是已或以為嘉我公之救患誤矣¶
　又曰執襄公者蠻夷也而春秋不書者分惡于諸侯¶
　也其年冬釋宋公釋之者諸侯也而春秋不書歸善¶
　于魯君也¶
　胡宏曰昔宋公為楚所執及楚子釋之孔子筆削¶
　春秋乃曰諸侯盟于薄釋宋公不許夷狄之人制中¶
<pb:KR1e0047_WYG_025-20b>¶
　國之命也¶
　¶
　¶
　¶
　¶
　¶
　¶
　春秋集義卷二十二¶

