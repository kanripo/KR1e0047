# -*- mode: mandoku-view; -*-
#+TITLE: 春秋集義
#+DATE: 2015-08-24 22:14:19.818435
#+PROPERTY: ID KR1e0047
#+PROPERTY: BASEEDITION WYG    
#+PROPERTY: JUAN 卷四十六
<pb:KR1e0047_WYG_049-1a>¶
欽定四庫全書¶
　春秋集義卷四十六¶
　　　　　　　　　　　　宋　李明復　撰¶
　　定公¶
　程頤曰定公名宋襄公子昭公弟恭王十一年即位¶
　定謚也安民大慮曰定¶
元年春王¶
　謝湜曰即位之元年不書正月者以魯之嗣君未立¶
<pb:KR1e0047_WYG_049-1b>¶
　故也頒正朔以正天下天王之事也承天王正朔以¶
　正一國諸侯之事也定公未立則不書正月不與季¶
　氏承王正也¶
　胡安國曰元年必書正月謹始也定何以無正月昭¶
　公薨於乾侯不得正其終定公制在權臣不得正其¶
　始魯於是曠年無君春秋欲謹之而不可也季氏廢¶
　太子衍及務人而立公子宋宋者昭公之弟其主社¶
　稷非先君所命而專受之於意如者也故不書正月¶
<pb:KR1e0047_WYG_049-2a>¶
　見魯國無君定公無正主人習其讀而問其傳則未¶
　知己之有罪焉耳¶
三月晉人執宋仲幾于京師¶
　謝湜曰諸侯城成周善之大者也宋仲幾違命不受¶
　功執之以治其罪義也雖然專執大夫於天王之側¶
　而不以王命治之不敬之大也故晉卿貶爵稱人¶
　胡安國曰按左氏諸侯㑹城成周宋仲幾不受功曰¶
　滕薛郳吾役也為是執之則有罪矣書晉人執仲幾¶
<pb:KR1e0047_WYG_049-2b>¶
　於京師則貶詞也以王事討有罪何貶乎按周官司¶
　𨽻掌凡囚執人之事屬於司冦凡諸侯之獄訟定以¶
　邦典凡卿大夫之獄訟斷以邦法則大司冦之職也¶
　不告諸司冦而執人於天子之側故雖以王事討有¶
　罪猶貶凡此類皆簒弑之萌履霜之漸執而書其地¶
　謹之也每謹於初而禍亂熄矣¶
夏六月癸亥公之喪至自乾侯戊辰公即位¶
　謝湜曰定公昭公弟公子宋也定公之立制在季氏¶
<pb:KR1e0047_WYG_049-3a>¶
　故喪至六日而後即位季氏魯之大逆也定公以公¶
　弟受賊臣之立惡之大者書即位著其自立也¶
　胡安國曰昭公之薨已越葬期猶未得返至於六月¶
　癸亥然後喪至而定之即位乃在是月之戊辰盖遲¶
　速進退為意如所制不得専也以周書顧命攷之成¶
　王之崩在四月乙丑宰臣太保即於是日命仲桓南¶
　宫毛俾爰齊侯吕伋以二千戈虎賁百人逆王世子¶
　釗於南門之外延入翼室宅憂為天下主不待崇朝¶
<pb:KR1e0047_WYG_049-3b>¶
　而後定也今昭公喪至在葬期之後公子宋自壊隤¶
　先入猶未得立是知為意如所制不得以時定非謂¶
　正棺乎兩楹之間故定公之即位不可不察也夫即¶
　位大事也宗嗣先定則變故不生盖代君享國而主¶
　其祭宜戚宜懼一失機㑹或萌窺伺之心至於生變¶
　則為不孝矣古人所以貴於早定國家之本也今昭¶
　公之薨定公之即位春秋詳書于䇿非為後法乃見諸¶
　行事為永鑒矣¶
<pb:KR1e0047_WYG_049-4a>¶
秋七月癸巳葬我君昭公¶
　謝湜曰昭公雖死於外與隠閔遇難不殊春秋書葬¶
　者罪魯國不以季氏為逆也季氏吾君之仇也出其¶
　君而魯國莫之討也君死於外而魯國莫之疾也定¶
　公受其位而安之臣子受其葬而安之君臣之義廢¶
　矣書昭公之葬所以罪魯國之安季氏也春秋賊不¶
　討君不書葬昭公書葬則變例於終以起義也¶
九月大雩立煬宫¶
<pb:KR1e0047_WYG_049-4b>¶
　謝湜曰煬公伯禽子廟毁久矣復以私意立之非禮¶
　也宗廟之禮其逺近以年其進退以義非其退而退¶
　之為不懐非其進而進之為不敬¶
　胡安國曰焬公伯禽之子其曰立者不宜立也喪事¶
　即逺有進而無退宫廟即逺有毁而無立¶
　胡宏曰煬公至是十九世是祧主也其不可立宫明¶
　甚所以立之者季氏以少子當魯國祭祀自專廢立¶
　自恣重賂足以結四隣私恩足以收百姓所懼神怒¶
<pb:KR1e0047_WYG_049-5a>¶
　或降之罰耳故有禱於煬公而立宫也聖人筆之使¶
　後人考其世尋其由則季氏誣神之罪著而禮制不¶
　至遂亂矣¶
冬十月隕霜殺菽¶
　謝湜曰建酉之月霜已栗烈菽不勝霜故隕霜殺菽¶
　草害稼菽養人十二月霜不殺草異之大者也十月¶
　霜殺菽災之大者也¶
　胡安國曰糓梁子曰菽舉重也未可以殺而殺舉重¶
<pb:KR1e0047_WYG_049-5b>¶
　可殺而不殺舉輕其象則刑罰不中之應¶
二年春王正月夏五月壬辰雉門及兩觀災¶
　謝湜曰宫室過制天之所不與然則雉門及兩觀災¶
　乃天惡其僭而災之也¶
秋楚人伐呉冬十月新作雉門及兩觀¶
　謝湜曰雉門兩觀為火所壞故魯人於此新作焉門¶
　闕之災以僭制也魯人乘災變之後復以僭制為之¶
　不知畏天者也雉門兩觀書新作書及惡其不知變¶
<pb:KR1e0047_WYG_049-6a>¶
　也延廐因舊而葺之故書新南門雉門兩觀則去舊¶
　而為之故書新桓宫僖宫之類作不復書者以災不¶
　由僭故也¶
　胡安國曰書新作譏借王制而不能革也雉門象魏¶
　之門其外為庫門而臯門在庫門之外其内為應門¶
　而路門在應門之内是天子之五門也僖公嘗修泮¶
　宫復閟宫非不用民力而春秋不書新作南門則獨¶
　書者南非一門也必有不當為者子家駒以設兩觀¶
<pb:KR1e0047_WYG_049-6b>¶
　為僭天子是非諸侯之制明矣夫撥亂反正者必本¶
　諸身身正者物必正春秋於僭君必書者必正之意¶
　也使定公遇災而懼革其僭禮三家陪臣其敢僭諸¶
　侯執國命乎習舊而不知以為非何以禁季氏之脅¶
　其主矣¶
三年春王正月公如晉至河乃復¶
　程頤曰意如上不請於天子而立定公故晉怒而¶
　公徃朝焉晉辭公而復故明年因㑹而請盟¶
<pb:KR1e0047_WYG_049-7a>¶
　謝湜曰季氏强盛公室微弱故公初朝晉晉人辭之¶
　皆季氏交結晉室之罪也¶
二月辛夘邾子穿卒夏四月秋葬邾莊公冬仲孫何忌¶
及邾子盟于㧞¶
四年春王二月癸巳陳侯呉卒三月公㑹劉子晉侯宋¶
公蔡侯衛侯陳子鄭伯許男曹伯莒子邾子頓子胡子¶
滕子薛伯把伯小邾子齊國夏于召陵侵楚¶
　程頤曰楚恃强侵諸侯晉請於天子伐之而不能明¶
<pb:KR1e0047_WYG_049-7b>¶
　暴其辠以行天討無功而還故書侵以罪之¶
　謝湜曰楚子納尹氏王子朝病蔡拘蔡侯其罪在所¶
　討也晉定公以王命合諸侯于召陵將以伐楚也然諸侯¶
　不能明大義以伐有罪乃以冦暴之師侵之而已可¶
　以正楚而服之哉召陵之㑹書侵楚罪諸侯之不正¶
　也¶
　胡安國曰按左氏傳書伐而經書侵楚者楚為無道¶
　憑陵諸夏為一裘一馬拘唐蔡二君三年而後遣蔡¶
<pb:KR1e0047_WYG_049-8a>¶
　侯既歸請師於晉晉人請命於周大合諸侯天子之¶
　元老在焉若能暴明其罪恭行天討庶幾王者之師¶
　齊桓晉文之功褊矣有荀寅者求貨於蔡侯弗得遂¶
　辭蔡人晉由是失諸侯無功而還書曰侵楚陋之也¶
　吕祖謙曰是時晉雖無盟主之實其承襲世業尚有¶
　盟主之虚名所以蔡侯赴愬於晉當時晉之不為盟¶
　主也久矣晉於此當因蔡之怒以奉王命㑹諸侯之¶
　師以討楚則城濮之功可以再立文公之覇業可以¶
<pb:KR1e0047_WYG_049-8b>¶
　再興晉既不能與蔡救患方且求貨於蔡侯自此晉失¶
　覇蔡被子常求貨無厭見晉尚稱覇主所以赴愬今¶
　晉之執政又求貨於蔡侯是脱子常於楚又見子常¶
　於晉他到這裏事窮計廹安得不歸命於呉¶
夏四月庚辰蔡公孫姓帥師滅沈以沈子嘉歸殺之¶
　謝湜曰沈不㑹召陵沈人之失也滅其國以其君歸¶
　既歸而殺之蔡公孫姓之虐也将討不仁而反為不仁¶
　將討不義而反為不義前書侵楚後書滅沈召陵之¶
<pb:KR1e0047_WYG_049-9a>¶
　師暴亂不法其惡見矣¶
　胡安國曰沈人不㑹於召陵晉人使蔡伐之書滅沈¶
　罪公孫姓也書以歸罪沈子嘉也書殺之罪蔡侯也¶
　奉辭致討而覆其邦家為敵所執不死於位皆不仁¶
　矣所惡於前無以先後出乎爾者反乎爾者也蔡侯¶
　視楚猶沈視蔡也昭公拘於郢三年而後反非以國¶
　小而弱乎沈雖不㑹召陵未有大罪惡也而恃强殺¶
　之甚矣能無公孫翩之及哉宋以曹伯陽歸蔡以沈¶
<pb:KR1e0047_WYG_049-9b>¶
　子嘉歸皆殺之也而或書或不書其不書者賤而略¶
　之也¶
五月公及諸侯盟于臯鼬¶
　程頤曰公以不獲於晉故因㑹而求盟則此盟公意¶
　也故書公及¶
　謝湜曰晉卑魯君久矣朝則辭之盟則退之臯鼬之¶
　盟定公得與盟書公及諸侯所以抑晉而伸魯也是¶
　盟也諸侯不與劉子同盟尊王臣也尊王臣諸侯同¶
<pb:KR1e0047_WYG_049-10a>¶
　其善故盟稱諸侯¶
　胡安國曰定公之立上不請於天王下不告於方伯¶
　而受國於季孫意如故三年朝晉至河而復今㑹諸¶
　侯求為此盟書公及者内為志也召陵之㑹必序不¶
　序十有八國之諸侯則無以見侵楚之陋臯鼬之盟¶
　序與不序非義所係則以凡舉可也¶
杞伯成卒于㑹¶
　謝湜曰方用師則書卒于師師退而盟則書卒于㑹¶
<pb:KR1e0047_WYG_049-10b>¶
　不當㑹不當師則書地¶
六月葬陳恵公許遷于容城¶
　謝湜曰許又自白羽遷容城國無定處民無定守故¶
　自葉至容城凡四遷¶
秋七月公至自㑹劉卷卒¶
　謝湜曰王臣以赴告之禮交於列國非禮也劉子卷¶
　奪爵貶之也¶
葬把悼公楚人圍蔡¶
<pb:KR1e0047_WYG_049-11a>¶
　謝湜曰蔡滅沈故楚圍蔡¶
晉士鞅衛孔圍帥師伐鮮虞葬劉文公¶
　謝湜曰王臣卒魯以外諸侯㑹葬非禮也¶
冬十有一月庚午蔡侯以呉子及楚人戰于柏舉楚師¶
敗績楚嚢瓦出奔鄭¶
　謝湜曰楚人病蔡久矣蔡之求伐楚也既以其子元¶
　與其大夫之子為質於晉又以其子乾與其大夫之¶
　子為質於呉楚人怨深於蔡可知也呉楚相為仇讎¶
<pb:KR1e0047_WYG_049-11b>¶
　久矣柏舉之戰呉人願致其力故蔡雖微弱蔡侯能¶
　役呉子而用之也呉稱子著其强也楚稱人著其惡¶
　也蔡與呉稱以示其得呉之死力也晉侯以蔡之難¶
　假王命大合諸侯將以伐楚也然召陵之㑹以冦盜¶
　侵之而已未能聲楚之罪而服之也蔡侯獨以呉子¶
　之力乃能一戰楚師而敗之以至楚人震懼嚢瓦出¶
　奔然則列國討罪反不若呉人制楚之暴也召陵書¶
　侵楚柏舉書師敗績罪中國之衰也¶
<pb:KR1e0047_WYG_049-12a>¶
　胡安國曰呉何以稱子善伐楚解蔡圍也荆楚暴横¶
　盟主不能致其討天王不得逹其命長惡不悛復興¶
　師而圍蔡王法所當討而不赦也吳能自卑聴蔡侯¶
　之義以逹天子之命興師救蔡戰于柏舉大敗楚師¶
　成伯討之功善矣晉主夏盟中國所仰若嘉糓之望¶
　雨也有請於晉如彼其難呉國天下莫强焉非諸侯¶
　之所能以也有請於呉如此其易故召陵之㑹大合¶
　諸侯而書侵楚柏舉之戰蔡用呉師特書曰以者深¶
<pb:KR1e0047_WYG_049-12b>¶
　罪晉人保利棄義難於救蔡也然則何以不言救乎¶
　救大矣闔閭子胥宰嚭皆懷謀楚之心蔡人徃請㑹¶
　逢其適非有救災恤鄰從簡書憂中國之實也聖人¶
　道大徳宏樂與人為善故因其從蔡特進而書爵嚢¶
　瓦貪以敗國又不能死可賤甚矣故記其出奔特貶¶
　而稱人春秋之情見矣¶
　朱熹曰呉之所以得破楚也是楚平以後日就衰削¶
　又恰限使得伍子胥如此先又有申公巫臣徃呉教¶
<pb:KR1e0047_WYG_049-13a>¶
　之射御戰陳這兩人所以不向齊晉那邊去也是見¶
　得齊晉都破壞了兼那時如闔閭夫差勾踐幾人皆¶
　是南蠻中之豪傑¶
庚辰呉入郢¶
　謝湜曰呉之敗楚也呉已制楚之暴矣以義正楚而¶
　服之中國之道也入其國夷其宫徙其器撻其墓則¶
　其暴又甚於楚入郢稱呉狄之也險之不可負也久¶
　矣楚人恃江山之固自以為若磐石之安也然呉自¶
<pb:KR1e0047_WYG_049-13b>¶
　柏舉一勝十日遂入郢都有國者不可不戒也¶
　胡安國曰及楚人戰則稱爵入郢則舉其號何也君¶
　舎於其君之室大夫舍於大夫之室狄道也聖人誰¶
　毁誰譽救災恤隣則進而書爵非有心於與之順天¶
　命也乘約肆淫則黜而舉號非有心於貶之奉天討¶
　也伐國者固將拯民於水火之中而鳩集之耳殺其¶
　父兄係其子弟毁其宗廟遷其重器而亂男女之配¶
　也如水益深如火益熱則善小而惡大功不足以掩¶
<pb:KR1e0047_WYG_049-14a>¶
　之矣聖人心無毁譽如鏡之無妍醜也因事物善惡¶
　施於褒貶焉不期公而自公爾明此義然後可司賞¶
　罰之權得春秋之法矣¶
　吕祖謙曰呉之伐楚所以入郢幾於滅楚論其源流¶
　固有自來自子常為令尹貪冐信䜛所以致亡之道¶
　固非在於交戰之日然當時所以致敗所以速亡盖¶
　自有説當呉伐楚自豫章與楚夾漢左司馬戍謂子¶
　常曰子㳂漢而與之上下我悉方城外以毁其舟還¶
<pb:KR1e0047_WYG_049-14b>¶
　塞大隧直轅冥阨子濟漢而伐之我自後擊之必大¶
　敗之司馬説令尹與之上下欵楚人兵不能與戰司¶
　馬之謀要得子常禦呉人於前司馬以奇兵繞出呉¶
　之後使子常聴之則伍員孫武亦無應楚之䇿勝敗¶
　未可知然子常所以敗正縁史皇謂子常楚人惡子¶
　而好司馬若司馬毁呉舟於淮塞城口而入是獨克¶
　呉也子必速戰不然不免乃濟漢而陳然所以喪師幾¶
　亡國全在此子常平日固失人心國勢已危使其委¶
<pb:KR1e0047_WYG_049-15a>¶
　心聴司馬之謀勝敗尚未可知亦未至於亡國惟其¶
　私心疾忌謂楚惡已而好司馬怕司馬有功不使之¶
　先戰所以敗子常於國家危如累卵之時尚且忌賢¶
　疾能恐他人有功不恤國家之安危此其所以亡大¶
　抵看古今亂亡之由無不由立朝之臣以私意忌克¶
　所以看史皇謂子常子必速戰不然不免諷味他這¶
　幾句楚安得不亡以此一段看秦漢之後五代以前¶
　所以亡國同出一轍往往皆此心當時子常背司馬¶
<pb:KR1e0047_WYG_049-15b>¶
　之約先戰屢戰屢敗至於柏舉之戰楚師大敗子常¶
　奔鄭呉自此入郢當時史皇獻謀不用以其乘廣死¶
　楚之幾亡生於楚人惡子而好司馬之一言雖區區¶
　能死不過匹夫匹婦自經於溝瀆之諒本不足論看¶
　史皇之言半正半邪初間與子常説楚人惡子而好¶
　司馬數句便是李林甫盧把一等人便是李林甫盧¶
　杞所説之語子常欲奔史皇曰安求其事難而逃之¶
　將何所入子必死之到得子常不用他言出奔鄭他¶
<pb:KR1e0047_WYG_049-16a>¶
　便自死於軍後靣一段便是張巡顔杲卿一等人便¶
　是張巡顔杲卿口裏説話何故史皇之為人半正半¶
　邪此段終至於自死也不是大段姦偽底人尚自知恥畏¶
　義這箇人平日不曽克私意於愛憎勝負之間消磨¶
　未盡前靣教子常奪司馬之功致於亡楚看他後靣¶
　死於軍本是一箇知恥畏義底人縁他愛憎勝負之¶
　間不曾克私意論其罪考其實與李林甫盧把罪一¶
　等可為學者深戒看後靣狥社稷也縁平日不克私¶
<pb:KR1e0047_WYG_049-16b>¶
　意所以至此何况未有史皇之畏義於愛憎勝負安¶
　得不十分消磨學者須切近看這般事¶
五年春王三月辛未朔日有食之夏歸粟于蔡¶
　謝湜曰患難相救禍災相恤荒歉相賙諸侯之更事¶
　也故蔡饑而魯遺之粟曰歸¶
於越入呉¶
　謝湜曰於越越之别封也呉知郢之利在前而不知¶
　越之患在後故呉子涉千里之險入郢於越乘一朝¶
<pb:KR1e0047_WYG_049-17a>¶
　之釁入呉空内務外有國之大患也故楚人棄國圍¶
　蔡而呉入郢呉人棄國圍楚而越入呉¶
六月丙申季孫意如卒¶
　范祖禹曰禮樂征伐自諸侯出者十世天子希不失¶
　其天下者矣自大夫出者五世諸侯希不失其國者¶
　矣陪臣執國命者三世大夫希有不失其家者矣天¶
　子有天下諸侯有國大夫有家必久而後失之力有¶
　小大徳有厚薄其理然也盖周自昭王考其世短道¶
<pb:KR1e0047_WYG_049-17b>¶
　微至幽王而七十世矣魯自宣公三家始强季氏自¶
　武子至桓子制於家臣四世矣希不失者不必皆如¶
　之其大略不過此矣¶
　謝湜曰桓公之年書公子翬宣公之年書公子遂定¶
　公之年書季孫意如以著三公之逆也意如書卒罪¶
　魯國不以意如為逆而討之也春秋卿逆不書卒意¶
　如書卒則變例於終以起義也¶
　胡安國曰内大夫有罪見討則不書卒公子翬是也¶
<pb:KR1e0047_WYG_049-18a>¶
　仲遂殺惡及視罪與翬同而書卒者以事之變卒之¶
　也意如何以書卒見定公不討逐君之賊以為大夫¶
　全終始之禮也定公雖受國於季氏茍有叔孫婼之¶
　見不賞私勞致辟意如以明君臣之義則三綱可正¶
　公室强矣今茍於利而忘其讎三綱滅公室益侵陪¶
　臣執命宜矣故意如卒主人習其讀而問其傳則未¶
　知己之有罪焉耳¶
　吕祖謙曰陽貨自平子疾專政及平子卒囚季桓子¶
<pb:KR1e0047_WYG_049-18b>¶
　以陪臣之微秉一國之政論季氏是强家大族在平¶
　子時親逐君非不強何故身死未幾便為陪臣據其¶
　家如此之速因是説道天下無道則禮樂征伐自諸¶
　侯出又降而自大夫出又降而自陪臣出僭亂之萌¶
　既開彼此相倣天下之大勢都如此須又自就著實¶
　處看魯之權所以在大夫者何故正縁有慶父襄仲¶
　之難所殺者三君季友與季文子有定君之功自此¶
　專權因成弑君之亂此權所以在大夫季氏之權所¶
<pb:KR1e0047_WYG_049-19a>¶
　以在陪臣何故盖季平子所以能逐君外則諸侯從¶
　之内則國人服之豈平子一手一足所能自致皆是¶
　家臣强悍勇知之人為之爪牙摶擊於外乃可如陽¶
　貨者實宣力焉於是假借長飬他惟恐他惡不强但知¶
　崇奬他而不知其利在前其毒在後及昭公死定公¶
　立季氏長養容縱家臣之禍方出來蒲圃之亂幾亡¶
　其所以不亡者僅於一髪天下事利於一時之便其¶
　後未有不反為所害者譬如要得放縱肆欲之人服¶
<pb:KR1e0047_WYG_049-19b>¶
　丹藥相似後來血氣既衰未有不為癰為疽反以喪¶
　其軀者當時雖得他不義後來為其不義所敗古之¶
　君子言必慮其所終行必稽其所蔽蓋為此也¶
秋七月壬子叔孫不敢卒冬晉士鞅帥師圍鮮虞¶
　謝湜曰伐而不服故圍之¶
六年春王正月癸亥鄭遊速帥師滅許以許男斯歸¶
　謝湜曰許自易都避難凡四遷形勢日削不可以為¶
　國故鄭滅許¶
<pb:KR1e0047_WYG_049-20a>¶
二月公侵鄭公至自侵鄭¶
　謝湜曰鄭滅許故公侵鄭¶
夏季孫斯仲孫何忌如晉¶
　謝湜曰二卿出聘罪其不率也¶
秋晉人執宋行人樂祁犂¶
　謝湜曰宋行人以國事通於晉宋國有過非行人之¶
　罪也故晉侯稱人¶
　胡安國曰稱人以執非伯討也祁犂聘于晉主趙簡¶
<pb:KR1e0047_WYG_049-20b>¶
　子飲酒焉獻楊楯六十范趙方惡其宰曰昔吾主范¶
　氏今子主趙氏是賈禍也范獻子果怒言於晉侯曰¶
　以君命越疆未致使而私飲酒不敬二君不可不討¶
　也乃執樂祁執非無名何以非伯討也使范趙方睦¶
　皆有獻焉則弗執之矣執異國行人出於列卿私意¶
　威福之柄移矣三卿分晉而靖公廢為家人豈一朝¶
　一夕之故哉¶
　吕祖謙曰宋樂祁言於景公曰諸侯唯我事晉今不¶
<pb:KR1e0047_WYG_049-21a>¶
　使往晉其憾矣樂祁告其宰陳寅寅曰必使子徃子¶
　立其後而行料得晉政多門必遇其禍樂祁用其言¶
　見溷而行及祁到晉果如陳寅之言為范宣子所執¶
　終不得歸看這一段事當時陳寅之謀也自精密此¶
　不足論因此可論天下大勢考左氏所載本末可以¶
　視春秋天下大勢若是桓文以前諸侯多見於左氏¶
　所載凡見於征伐㑹盟之間皆諸侯自相為謀盖當¶
　時之政自諸侯出故也自雞澤湨梁之㑹大夫専盟¶
<pb:KR1e0047_WYG_049-21b>¶
　全不見諸侯言語宋之一㑹多是趙武等説話大夫¶
　之事多見於傳盖當時之政自大夫出故也及春秋¶
　末後一節陪臣執政如陽貨如梁懷如公山不狃北¶
　宫氏之宰如樂祁陳寅是時家臣事迹言語多見於¶
　傳蓋當時之政自陪臣出故也以三者觀天下大勢¶
　可見政在諸侯縱天子失權然猶可言政在大夫縱¶
　諸侯失權尚可整頓到得陪臣名字見於書傳當時¶
　大勢亦自可知¶
<pb:KR1e0047_WYG_049-22a>¶
冬城中城季孫斯仲孫何忌帥師圍鄆¶
　謝湜曰鄆二於齊故圍鄆季桓子專政孟懿子為輔¶
　故如晉圍鄆書二卿¶
　¶
　¶
　¶
　¶
　¶
<pb:KR1e0047_WYG_049-22b>¶
　¶
　¶
　¶
　¶
　¶
　¶
　¶
　春秋集義卷四十六¶
